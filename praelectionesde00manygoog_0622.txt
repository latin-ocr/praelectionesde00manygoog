DOCUMENTA

DOCUMENTUM I

Constitutio innocentii XII de Episcopo proprio ratione
ordinationis ¹.

Innocentius episcopus servus servorum Dei.
Ad perpetuam rei memoriam.

Speculatores domus lsrael, quae est sancta Dei Ecclesia, per

ineffabilem divinae bonitatis abundantiam constituti, eo potissi-
mum ab ipsis pontificatus Nostri primordiis pastoralis vigilantia*
Nostrae studia convertenda esse duximus, ut qui in sortem
Domini vocantur sacrisque addicuntur ministeriis, quippe quos
irreprehensibiles esse convenit, ut praeesse valeant corrigendiS,
acin quos tanquam in speculum reliqui oculos conjiciunt, ex
iisque sumunt quod imitantur, tales sint, qui digne possint
dominica sacramenta tractare, ae aedificent cunctos tam fidei
scientia, quam operum disciplina.

ξ 1. Sane hoc inito consilio, non alios, quantum fieri potest,
quam qui in sanctitate el justitia per ordinatissimos ecclesiasticas
militiae gradus, statis intervallis,ambulaverint, ac pie et fideliter
in ministeriis anteactis se gesserint, ad sacerdotium assumi,
sacrasque ordinationes juxta priscum Ecclesiae morem, praescri-
ptis a jure temporibus, orationi ct jejunio consecratis, haberi
cupientes, severiorem quamdam in concedendis indultis susci-
piendi saeros ordines extra tempora hujusmodi, et interstitiis ad

¹Butt. Rom„ ed. Coequelines, t. in, p. 3'tl.

 

